========= Læreplan i Fysikk 1 =========

Dette avsnittet er hentet fra "`udir`":"http://www.udir.no/kl06/FYS1-01".

# #if FORMAT in ('html', 'sphinx')
"PDF versjon av dette dokumentet (for printing)": "laereplan_fys.pdf"
# #endif

======= Formål =======

Menneskene har alltid undret seg over naturen og vært opptatt av å
forstå den. Gjennom eksperimenter, observasjoner og teoretisk arbeid
er fysikerne kommet langt i å finne grunnleggende prinsipper og lover
som beskriver og forutsier fenomener i naturen og i universet.

Programfaget fysikk skal bidra til forståelse av natur, teknologi og
fenomener i dagliglivet. Det gir grunnlag for å bruke fagkunnskap i
ulike sammenhenger, fra praktiske situasjoner i hverdagen til
avgjørelser som påvirker samfunnsliv, natur og miljø. Programfaget
fysikk gir innføring i fysikkens begreper, symboler og språk, og
knytter teori og beregninger til observasjoner og praktisk
laboratoriearbeid. Programfaget skal bidra til å vise fysikkfagets
bruk av matematikk og hvordan matematikken brukes til å modellere
virkeligheten. I tillegg skal programfaget gi innsikt i at fysikk er
en del av kulturarven, og at faget må ses i et historisk perspektiv.

Programfaget skal bidra til å øve opp kritisk holdning til
undersøkelser og påstander og gi trening i å argumentere for
løsninger på fysikkfaglige problemstillinger. Slik skal opplæringen
styrke den enkeltes evne til å skille mellom vitenskapelig basert
kunnskap og kunnskap som ikke er basert på vitenskapelige
metoder. Programfaget skal gi forståelse av fysikkfaglige
problemstillinger og av prosesser som fører til økt innsikt, noe som
er et viktig grunnlag for flere studier i høyere utdanning og for
livslang læring. Programfaget fysikk skal på den måten bidra til at
samfunnet får tilført kvalifisert arbeidskraft, og fremme innovasjon
og utvikling som kan komme næringsliv og samfunn til gode. Samtidig
skal opplæringen legge vekt på de allmenndannende sidene ved
fysikkfaget.

Programfaget skal legge grunnlag for kreativitet, kritisk sans og
metodeinnsikt i fysikkfaget. For å utvikle ferdigheter og kunnskap er
det nødvendig å arbeide både praktisk og teoretisk i programfaget.


# #if FORMAT in ('latex', 'pdflatex')
\pagebreak
# #endif

======= Grunnleggende ferdigheter =======
Grunnleggende ferdigheter er integrert i kompetansemålene der hvor de bidrar til utvikling av og er en del av fagkompetansen. I fysikk forstås grunnleggende ferdigheter slik:

!bblock 
_Å kunne uttrykke seg muntlig og skriftlig_ i fysikk innebærer å
beskrive egne observasjoner og erfaringer fra naturen, eksperimenter,
ekskursjoner og informasjon i medier. Å formulere spørsmål og
hypoteser og å bruke fysikkfaglige begreper og uttrykksformer inngår
i dette. Det betyr å argumentere for egne vurderinger, gi
tilbakemeldinger og presentere resultater. Det vil si å beherske et
presist og entydig språk, blant annet å skille mellom dagliglivets
bruk av begreper og fysikkens bruk av de samme begrepene.

_Å kunne lese i fysikk_ innebærer å trekke ut, tolke og reflektere
over informasjon i fysikkfaglige tekster, brosjyrer, aviser,
populærvitenskapelige magasiner og bøker og på Internett. Det betyr
å forstå bruksanvisninger, tabeller, diagrammer, symboler og
fagspesifikke tekster. Videre vil det si å forstå innholdet i
tabeller, grafer, bilder, ordinær tekst og likninger.

_Å kunne regne i fysikk_ innebærer å bruke tall og beregninger til
å registrere og utarbeide resultater fra egne målinger, og lage
tabeller og diagrammer med fysikkfaglig innhold. Det betyr å bruke og
tolke formler og modeller av virkeligheten, og bearbeide og tolke
ulike typer data. Å kunne regne vil si å bruke metoder fra
matematikkfaget. I tillegg innebærer det bruk av vektorer,
parameterframstilling av kurver og differensial- og integralregning.

_Å kunne bruke digitale verktøy_ i fysikk innebærer å utforske,
måle, registrere, analysere, dokumentere og publisere digitalt. Det
betyr å anvende animasjoner og bruke Internett til å hente inn
fysikkfaglig informasjon. Å kunne bruke digitale verktøy i fysikk
betyr å simulere fenomener og forsøk som det ellers er vanskelig å
studere.
!eblock

# #if FORMAT in ('latex', 'pdflatex')
\pagebreak
# #endif

======= Kompetansemål FYS 1 =======
label{section:kompetansemål_it1}

===== Klassisk fysikk =====
label{section:klassiskfysikk}

Hovedområdet handler om de eldste og mest brukte fysikklovene, og
hvordan de kommer til uttrykk innen mekanikk, elektrisitetslære og
termofysikk. Et sentralt prinsipp er bevaring av energi i ulike
prosesser. Videre dreier det seg om grunnleggende begreper som er
nødvendige for å arbeide med bølgefenomener.

!bnotice Mål for opplæringen er at eleven skal kunne:
o identifisere kontaktkrefter og gravitasjonskrefter som virker på legemer, tegne kraftvektorer og bruke Newtons tre lover
o gjøre rede for energibegrepet og begrepene arbeid og effekt og foreta beregninger og drøfte situasjoner der mekanisk energi er bevart
o gjøre rede for situasjoner der friksjon og luftmotstand gjør at den mekaniske energien ikke er bevart, og gjøre beregninger i situasjoner med konstant friksjon
o gjengi og drøfte kvalitativt termofysikkens første og andre lov
o definere begrepene strøm, spenning og resistans, og bruke prinsippene om bevaring av ladning og energi på enkle og forgreinede likestrømskretser
o definere og regne med begrepene frekvens, periode, bølgelengde og bølgefart, og forklare kvalitativt bøynings- og interferensfenomener
!enotice

===== Moderne fysikk =====
label{section:nettstederogmultimedier}

Hovedområdet handler om byggesteinene i naturen og hvordan de settes
sammen, fra mikrokosmos til makrokosmos. I tillegg dreier det seg om
informasjon som kan leses ut av stråling i ulike sammenhenger, og
hvordan den kan brukes til å lage modeller som kan beskrive verden.

!bnotice Mål for opplæringen er at eleven skal kunne:
o beskrive Bohrs atommodell og beregne frekvenser og bølgelengder til spektrallinjer i emisjons- og absorpsjonsspektre ut fra den
o bruke bevaringslover til å beskrive fisjons- og fusjonsprosesser og beregne frigjort energi i slike prosesser
o gjøre beregninger med Stefan-Boltzmanns lov og Wiens forskyvningslov
o gjøre rede for hvordan informasjon om stjerner er systematisert i et HR-diagram
o beskrive stjerners livssykluser og forklare hvordan grunnstoffer blir bygd opp i stjerner
o beskrive og drøfte standardmodellen for universets utvikling
!enotice

===== Å beskrive naturen med matematikk ===== 

Hovedområdet handler om hvordan matematikk blir brukt i fysikk,
spesielt i hovedområdene klassisk fysikk og den unge forskeren. I
dette hovedområdet blir matematikk brukt til å systematisere
observasjoner gjennom fysiske lover. Videre dreier det seg om bruk av
matematikk til å beskrive fenomener og forutsi hvordan et system vil
oppføre seg i framtiden.

!bnotice Mål for opplæringen er at eleven skal kunne:
o bruke parameterframstilling til å beskrive rettlinjet bevegelse for en partikkel, og bruke derivasjon til å regne ut fart og akselerasjon når posisjonen er kjent, både med og uten digitale verktøy
o lage en eller flere matematiske modeller for sammenhenger mellom fysiske størrelser som er funnet eksperimentelt
o bruke matematiske modeller som kilde for kvalitativ og kvantitativ informasjon, presentere resultater og vurdere gyldighetsområdet for modellene
!enotice

===== Den unge forskeren =====

Hovedområdet handler om at fysikk er et eksperimentelt fag, der
trening i å planlegge, gjennomføre og vurdere forsøk er
viktig. Videre dreier det seg om kunnskap om og trening i å bruke
måleinstrumenter, dokumentere forsøksoppsett, innhente data og
presentere måleresultater. Hovedområdet dreier seg også om hvordan
vitenskapelig kunnskap etableres, og om noen mulige konflikter og
dilemmaer som kan oppstå i denne prosessen.

!bnotice Mål for opplæringen er at eleven skal kunne:
o gjøre rede for og drøfte sentrale trekk ved vitenskapelig metode i fysikk
o gi eksempler på noen alternative forklaringsmodeller som ikke er forenlige med fysikkens forklaringer, og som heller ikke baserer seg på vitenskapelig metodikk
o gjøre rede for hvordan forskeres holdninger, forventninger og erfaringer kan påvirke forskningen
o planlegge og gjennomføre egne undersøkelser og foreta relevante forsøk innen de forskjellige hovedområdene i faget
o samle inn og bearbeide data og presentere og vurdere resultater og konklusjoner av forsøk og undersøkelser, med og uten digitale verktøy
o bruke simuleringsprogrammer til å vise fenomener og fysiske sammenhenger
!enotice

===== Fysikk og teknologi ===== 

Hovedområdet handler om fysiske prinsipper som ligger til grunn for
noen komponenter i moderne teknologi. Videre dreier det seg om viktige
forutsetninger og begrensninger i teknologien.

!bnotice Mål for opplæringen er at eleven skal kunne:
o gjøre rede for forskjellen mellom ledere, halvledere og isolatorer ut fra dagens atommodell, og forklare doping av halvleder
o sammenligne oppbygningen og forklare virkemåten til en diode og en transistor, og gi eksempler på bruken av dem
o gjøre rede for virkemåten til lysdetektorer i digital fotografering eller digital video
o gjøre rede for hvordan moderne sensorer karakteriseres, og hvordan sensorenes egenskaper setter begrensninger for målinger
!enotice

# #if FORMAT in ('latex', 'pdflatex')
\pagebreak
# #endif

